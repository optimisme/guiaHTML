<html>
    <head>
        <meta charset='utf-8'/>
        <title>Exercici</title>
    </head>
    <body>
        <h1>Sistema solar</h1>
        <h2>El Sol i el seu sistema planetari</h2>
        <p><u>El sistema solar</u> es compon del <b>Sol i els objectes que orbiten al seu voltant</b>. Per tant, és un sistema planetari de vuit planetes i diversos cossos secundaris, planetes nans i objectes menors del sistema solar que orbiten directament al voltant del sol, com també els satèl·lits naturals (llunes) que estan en òrbita al voltant de molts planetes i objectes més petits.</p>
        <p>El sistema solar es va formar fa 4.600 milions d'anys a partir del col·lapse gravitatori d'un núvol molecular gegant. La gran majoria de la massa del sistema és al Sol, amb la major part de la massa restant continguda a Júpiter. Els quatre planetes interns, més petits, Mercuri, Venus, Terra i Mart, també anomenats planetes tel·lúrics, es componen sobretot de roca i metall. Els quatre planetes exteriors, anomenats gegants gasosos, són considerablement més massius que els terrestres. Els dos més grans, Júpiter i Saturn, estan compostos principalment d'hidrogen i heli, els dos planetes més externs, Urà i Neptú, es componen en gran part de les substàncies amb punts de fusió relativament alts (en comparació amb l'hidrogen i l'heli), anomenats gels, com ara aigua, amoníac i metà, i sovint es mencionen en una categoria a part com a <i>«gegants de gel»</i>. Tots els planetes tenen òrbites gairebé circulars que es troben dins d'un disc gairebé pla anomenat pla eclíptic.</p>
        <img src='https://upload.wikimedia.org/wikipedia/commons/thumb/0/0d/Solar_System_size_to_scale_ca.svg/450px-Solar_System_size_to_scale_ca.svg.png' width='300' />
        <br/><br/><a target='_blank' href='https://ca.wikipedia.org/wiki/Sistema_solar'>Més informació (El sistema solar a wikipedia)</a>
    </body>
</html>